# Dry Apnea
Android aplikace pro suchý trénink freedivingu (potápění na vlastní nádech). Aplikace je určena proškoleným a dostatečně vzdělaným freediverům, kterým pomáhá zvyšovat odolnost na vysokou hladinu CO2 v krvi (nutkání nádechu) a zvyšovat toleranci na nízkou hladinu O2 v krvi (doba zádrže dechu bez ztráty vědomí). Trénink spočívá v opakované zádrži dechu. Typy tréninků se liší v počtu sérií, postupným prodlužováním zádrže dechu a zkracováním doby dýchání.
Aplikace by měla částečně nahradit tréninkového partnera, který na vás při tréninku dohlíží, aby nedošlo ke ztrátě vědomí. K tomuto účelu je použito několik opatření:
 - Monitorování tepové frekvence pomocí fotoaparátu - při rychlejší tepové frekvenci (vyšší spotřebě kyslíku) než je u daného závodníka        běžné, aplikace dává hlasový pokyn pro předčasné ukončení tréninku. Monitorování tepu také slouží jako přehled zlepšení výkonnosti. Čím    nižší tepovka během tréninku, tím lépe. Někteří porfíci mají během zádrže pouhých 30-40 tepů za minutu.
 - Sledování rychlosti potvrzení signálu - aplikace dává uživateli hlasové výzvy o poklepání na displej a tím kontroluje stav jeho vědomí.    Pokud uživatel reaguje zmatečně nebo s větší časovou prodlevou, jeho mozku dochází kyslík a nachází se ve stavu blízkém blackoutu          (omdlenění z nedostatku kyslíku). Aplikace začne hlasitě a nepříjemně pískat, aby uživatel okamžitě ukončil zádrž dechu.
- Monitorování počtu kroků pomocí akcelerometru - Apnea walking je typ tréninku, při kterém uživatel zadržuje dech a přitom chodí, tento     trénink simuluje spotřebu kyslíku plavání s ploutvemi. Pomocí akcelerometru se zaznamenává počet ušlých kroků.
